_model: question 
---
title: Cuireann an suíomh is ansa liom cosc ar líonra Tor.
---
description: 
<p class="mb-3">Tá brón orainn nach raibh tú in ann cuairt a thabhairt ar an suíomh sin! Uaireanta, cuireann suímh cosc ar úsáideoirí toisc nach féidir leo idirdhealú a dhéanamh idir gnáthúsáideoirí Tor agus trácht uathoibrithe. An straitéis is fearr atá againn i gcás mar seo ná dul i dteagmháil go díreach le riarthóirí an tsuímh. Le cúnamh Dé, dhéanfadh litir den sórt seo cúis:<br />"Dia dhuit! Rinne mé iarracht cuairt a thabhairt ar do shuíomh xyz.com le Brabhsálaí Tor, ach de réir cosúlachta cuireann sibh cosc ar úsáideoirí Tor. D'iarrfainn oraibh athmhachnamh a dhéanamh ar an gcinneadh seo; úsáideann daoine ar fud an domhain Tor lena bpríobháideachas a chosaint agus le troid in aghaidh na cinsireachta. Nuair a chuireann sibh cosc ar úsáideoirí Tor, is dócha go gcuireann sibh cosc ar dhaoine i dtíortha diansmachtúla atá ag iarraidh Idirlíon saor a úsáid, chomh maith le hiriseoirí agus taighdeoirí ar mhaith leo a n-aitheantas a cheilt, daoine nochta scéil, gníomhaígh, agus gnáthdhaoine a dhiúltaíonn lorgaireacht tríú páirtí. Molaim daoibh úsáideoirí Tor a cheadú ar xyz.com, mar sheasamh láidir ar son príobháideachais dhigitigh agus ar son saoirse Idirlín. Go raibh maith agat."<br />I gcás bancanna nó suímh íogaire eile, feictear blocáil bunaithe ar thíreolaíocht (má tá a fhios ag an mbanc a úsáideann tú a chuid seirbhísí ó thír amháin de ghnáth, agus má fheiceann siad go bhfuil tú ag ceangal ó thír ar an taobh eile den domhan, seans go gcuirfidh an banc do chuntas faoi ghlas nó ar fionraí). Mura bhfuil tú in ann ceangal a bhunú le seirbhís onion, féach <a href="#onionservices-3">Nílim in ann teacht ar X.onion!</a></p>
